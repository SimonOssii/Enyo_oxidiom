
<html>
<head>
<title>教育部成語典--一舉兩便</title>
<base target="_blank"></head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>
<p>
<a name="釋義">　</a>
◣<font size=5>釋義<font size=4>◥
<p>
<center><table border=0 width=90%>
<tr><td width=10% valign="top" align="right">
</td>
<td width=90% ><font face="標楷體" size=4>
義參「一舉兩得」。見「<a href="../index/i00424.htm" target="_blank">一舉兩得</a>」條。
</font></td></tr></table></center>
<p>
<p>
<a name="典源">　</a>
◣<font size=5>典源<font size=4>◥
<p>
<center><table border=0 width=90%>
<tr><td width=10% valign="top" align="right"></td>
<td width=90%><font face="標楷體" size=4>
此處所列為「<a href="../index/i00424.htm" target="_blank">一舉兩得</a>」之典源，提供參考。
</font></td></tr></table></center><p>
<center><table border=0 width=90%>
<tr><td width=10% valign="top" align="right"></td>
<td width=90%><font face="標楷體" size=4>
＃◎１《戰國策．秦策二》<font size=-2 color="#999900"><b><i>1></i></b></font><br>
<font face="標楷體" size=4 color="#808080">楚絕齊，齊舉兵伐楚。陳軫謂楚王曰：「王不如以地東解於齊，西講於秦。」楚王使陳軫之秦，秦王謂軫曰：「子秦人也，寡人與子故也，寡人不佞，不能親國事也，故子棄寡人事楚王。今齊、楚相伐，或謂救之便，或謂救之不便，子獨不可以忠為子主計，以其餘為寡人乎？」陳軫曰：「王獨不聞吳人之遊楚者乎？楚王甚愛之，病，故使人問之，曰：『誠病乎？意亦思乎？』左右曰：『臣不知其思與不思，誠思則將吳吟。』今軫將為王吳吟。王不聞夫管與之說乎？</font>有兩虎諍<font size=-2 color="#999900"><b><i>2></i></b></font>人而鬥者，管莊子將刺之，管與止之曰：『虎者，戾蟲<font size=-2 color="#999900"><b><i>3></i></b></font>；人者，甘餌<font size=-2 color="#999900"><b><i>4></i></b></font>也。今兩虎諍人而鬥，小者必死，大者必傷。子待傷虎而刺之，則是一舉而兼兩虎也。無刺一虎之勞，而有刺兩虎之名。』<font face="標楷體" size=4 color="#808080">齊、楚今戰，戰必敗。敗，王起兵救之，有救齊之利，而無伐楚之害。計聽知覆逆者，唯王可也。計者，事之本也；聽者，存亡之機。計失而聽過，能有國者寡也。故曰：『計有一二者難悖也，聽無失本末者難惑。』」</font>
</font></td></tr></table></center><p>
<center><table border=0 width=90%><tr><td width=10% valign="top"></td><td valign="top" colspan="2"><font face="標楷體" size=4>〔注解〕</font></td></tr>
<tr><td width=10% valign="top"></td><td width=5%  valign="top" align="right">(1)</td>
<td width=85%><font face="標楷體" size=4>典故或見於《東觀漢記．卷八．耿弇列傳》。
</font></td></tr>
<tr><td width=10% valign="top"></td><td width=5%  valign="top" align="right">(2)</td>
<td width=85%><font face="標楷體" size=4>諍：音ㄓㄥ，競爭、爭執。
</font></td></tr>
<tr><td width=10% valign="top"></td><td width=5%  valign="top" align="right">(3)</td>
<td width=85%><font face="標楷體" size=4>戾蟲：凶狠暴烈的動物。戾，音ㄌ｜ˋ。
</font></td></tr>
<tr><td width=10% valign="top"></td><td width=5%  valign="top" align="right">(4)</td>
<td width=85%><font face="標楷體" size=4>甘餌：美味而誘人的食物。
</font></td></tr></table></center><p><p>
<center><table border=0 width=90%>
<tr><td width=10% valign="top" align="right"></td>
<td width=90%><font face="標楷體" size=4>
◎２《戰國策．秦策一》<br>
司馬錯曰：「……臣聞之，欲富國者，務廣其地；欲強兵者，務富其民；欲王者，務博其德。三資者備，而王隨之矣。今王之地小民貧，故臣願從事於易。夫蜀，西辟之國也，而戎狄之長也，而有桀、紂之亂。以秦攻之，譬如使豺狼逐群羊也。取其地，足以廣國也；得其財，足以富民；繕兵不傷眾，而彼已服矣。故拔一國，而天下不以為暴；利盡西海，諸侯不以為貪。是我一舉而名實兩附，而又有禁暴正亂之名。……」
</font></td></tr></table></center><p>
<center><table border=0 width=90%><tr><td width=10% valign="top"></td><td width=90% valign="top" colspan="2"><font face="標楷體" size=4 >〔參考資料〕</font></td></tr>
<tr><td width=10% valign="top"></td><td width=10% valign="top" align="right"></td>
<td width=80%><font face="標楷體" size=4>《東觀漢記．卷八．耿弇列傳》<br>
弇以軍營臨淄西安之間，視西安城小而堅，藍兵又精，未易攻也。臨淄諸郡太守相與雜居，人不專一，其聲雖大而虛，易攻。弇內欲攻之，告命軍中治攻具，後五日攻西安，復縱生口令歸。藍聞之，晨夜守城。至期日夜半，令軍皆食，會明，求乞攻西安，臨淄不能救也。弇曰：「然。吾故揚言欲攻西安，今方自憂治城具，而吾攻臨淄，一日必拔，何救之有？吾得臨淄，即西安孤，必復亡矣，所謂一舉而兩得者也。且西安城堅，精兵二萬人，攻之，未可卒下，卒必多死傷。正使得其城，張藍引兵突，臨淄更彊，勒兵憑城，觀人虛實。吾深入重地，後無轉輸，旬日之間，不戰而困，諸君不見是爾。」遂擊臨淄，至日中，破之。張藍聞臨淄破，果將其眾亡。
<p><p></font></td></tr></table></center><p><p>

<font face="標楷體" size="4" color="#999900"><marquee>教育部<a href="http://140.111.34.46/newDict/dict/index.html" target="_blank">《重編國語辭典修訂本》</a>還有資料可供參考～</marquee></font>
<p>
<p><p>
<p>
<a name="典故說明">　</a>
◣<font size=5>典故說明<font size=4>◥
<p>
<center><table border=0 width=90%>
<tr><td width=10% valign="top" align="right"></td>
<td width=90%><font face="標楷體" size=4>
此處所列為「<a href="../index/i00424.htm" target="_blank">一舉兩得</a>」之典故說明，提供參考。
</font></td></tr></table></center><p>
<center><table border=0 width=90%>
<tr><td width=10% valign="top" align="right"></td>
<td width=90%><font face="標楷體" size=4>
戰國時候，因為楚國斷絕與齊國的盟友關係，因此齊國打算出兵攻伐楚國。陳軫則向楚王建議：「可以割地給齊國，以求得調解；又能因此向秦國講和。」於是楚王就派陳軫前往秦國，秦王對陳軫說：「你以前曾在秦國任職，說起來我們算是舊識。因為我沒有治國的才能，所以你後來就離開秦國，到楚國去了。現在齊、楚即將互相攻伐，我如果出兵相救，也許有利、有弊。你現在不能只為楚王計謀，應該也要有其他的方法來為我策畫一下。」陳軫就舉了管與的例子回答秦王：以前有兩隻老虎為了爭食一個人而相鬥，管莊子看到了，就要將牠們殺死，這時管與卻阻止說：「兩隻老虎互相爭鬥，結果必定是大的受傷，而弱小的死亡。既然如此，你等老虎受了傷再殺牠們，就可以只做一個動作，而同時得到兩隻老虎；省了一次的力氣，但實際上卻等於是刺殺了兩隻老虎。」陳軫的用意在告訴秦王，齊、楚兩國如果開戰，秦國派兵前往，不但有救齊國的好處，也讓楚國免於被攻伐的危險。他的計謀不僅讓秦國得到好處，也同時為楚國解除了危機。典源又見《戰國策．秦策一》。內容則是表述司馬錯與張儀於秦惠王前，爭論該伐蜀還是伐韓。司馬錯建議伐蜀，因為秦國如果出兵伐蜀，不但可以得其國，而且將因為為百姓除去暴虐的國君而獲得百姓的擁戴與支持，同時得到名、實兩方面的好處。後來「一舉兩得」這句成語就從這裡演變而出，用來比喻做一件事，同時有兩方面的收穫。

</font></td></tr></table></center><p>
</body></html>
