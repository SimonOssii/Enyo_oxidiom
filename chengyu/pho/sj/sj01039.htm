
<html>
<head>
<title>教育部成語典--繁文縟節</title>
</head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>
<p>
<a name="書證">　</a>
◣<font size=5>書證<font size=4>◥
<p>
<center><table border=0 width=100%>
<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">01.</td>
<td width=90%><font  face="標楷體" size="4" >
宋．李光《讀易詳說．卷四．坤下巽上》：「宗廟之禮，莫盛于始盥之時。蓋精誠蘊于內，而威儀肅于外。孔子于既灌之後不欲觀者，蓋繁文縟節，容有偽焉，有不足觀者矣。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">02.</td>
<td width=90%><font  face="標楷體" size="4" >
明．呂坤《呻吟語摘．卷下．世運》：「官盛從豐供，繁文縟節，逐奔世態而以教養為迂儒。世道可為傷心矣！」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">03.</td>
<td width=90%><font  face="標楷體" size="4" >
明．章潢《圖書編．卷一三．三禮總敘》：「是故求禮者，無求禮於書，而求諸吾心之天，則渾然大中之道，已在乎我。雖至敬無文，而繁文縟節實自此出也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">04.</td>
<td width=90%><font  face="標楷體" size="4" >
清．朱彝尊《經義考．卷四三．易．程氏周易啟蒙輯錄》：「《書》則備讀諸家，而求其疏通知遠之實；《詩》則要性情之發，而驗其興觀群怨之機；《禮》則審於節文度數之宜，而略其繁文縟節之末。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">05.</td>
<td width=90%><font  face="標楷體" size="4" >
清．盛世佐《儀禮集編．卷首上．綱領．通論制禮之本》：「子曰『禮云禮云，玉帛云乎哉！』言禮則曰復、曰約；言教則曰一、曰不多，繁文縟節，非聖人語。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">06.</td>
<td width=90%><font  face="標楷體" size="4" >
清．魏源《默觚下．治篇一一》：「以持祿養驕為鎮靜；以深謀遠計為狂愚。以繁文縟節為足黼太平；以科條律例為足剔奸蠹。」</font></td></tr>

</table></center>
</body></html>
