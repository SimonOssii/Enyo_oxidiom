
<html>
<head>
<title>教育部成語典--望而卻步</title>
</head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>
<p>
<a name="書證">　</a>
◣<font size=5>書證<font size=4>◥
<p>
<center><table border=0 width=100%>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">01.</td>
<td width=90%><font  face="標楷體" size="4" >
清．張英《文端集．卷四五．聰訓齋語》：「高位者，責備之地、忌嫉之門、怨尤之府、利害之關、憂患之窟、勞苦之藪、謗訕之的、攻擊之場。古之智人， 往往望而卻步。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">02.</td>
<td width=90%><font  face="標楷體" size="4" >
清．陳廷焯《白雨齋詞話．卷三》：「蹈揚湖海，一發無餘，是（陳）其年短處，然其長處亦在此。蓋偏至之詣，至於絕後空前，亦令人望而卻步。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">03.</td>
<td width=90%><font  face="標楷體" size="4" >
清．陸隴其〈呻吟語序〉：「吾見今人之病多矣，能知其病者有幾？……方且揚揚自得，以為快意。所以揚其波而助其燄者，無所不為，此和扁所以望而卻步也。使能呻吟如先生，庶幾其有瘳乎！」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">04.</td>
<td width=90%><font  face="標楷體" size="4" >
清．查繼佐《罪惟錄．傳十．薛瑄傳》論曰：「夫為人臣，使人望而卻步，則幸逢大慶之朝矣。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">05.</td>
<td width=90%><font  face="標楷體" size="4" >
清．袁枚《隨園詩話．補遺．卷七》：「今藏園、甌北兩才子詩，鬥險爭新，余望而卻步。」</font></td></tr>

</table></center>
</body></html>
