
<html>
<head>
<title>教育部成語典--唯唯諾諾</title>
</head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>
<p>
<a name="書證">　</a>
◣<font size=5>書證<font size=4>◥
<p>
<center><table border=0 width=100%>
<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">01.</td>
<td width=90%><font  face="標楷體" size="4" >
宋．李心傳《建炎以來繫年要錄．卷一○○》：「至於前席臣工開納群策，亦未嘗不推誠務盡，第未聞何人抗論於朝！某人力陳於上，唯唯諾諾幾至成風。則暴揚私言，失則歸過君相。負陛下兼聽之意，墮公朝共濟之體。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">02.</td>
<td width=90%><font  face="標楷體" size="4" >
《群書考索．續集．卷三七．官制門．縣令》：「州縣貪殘害民……開告訐之門以網無罪，設羅織之獄以陷富民。對人則戚戚嗟嗟，謂周弊之難復；對吏則唯唯諾諾，議事則端有可尋。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">03.</td>
<td width=90%><font  face="標楷體" size="4" >
明．海瑞〈主簿參評〉：「主簿者，掌一縣簿書之事也。……苟勾稽錯亂，追呼朦朧，有錢則寬徵，無錢則急比；且計糧數之多寡，而繭絲之有大封、小封，以為常規之入焉。是憑家兄為驅使，了不能以自主，徒老死於簿書間也。又何異於王珣輩唯唯諾諾，僅供公之喜怒也哉！非主簿也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">04.</td>
<td width=90%><font  face="標楷體" size="4" >
明．鄒智〈陳時事疏〉：「夫陛下任之而又疑之者，豈不欲推誠以待物哉？……至于議事之時，又唯唯諾諾若不能然，伈伈俔俔若不敢然。甘于模棱，恬于伴食，此陛下所以既任而疑之也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">05.</td>
<td width=90%><font  face="標楷體" size="4" >
明．霍韜〈與蕭子雍書〉：「古之君子合異為同，必更相詰難然後可，非曰唯唯諾諾便謂之同也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">06.</td>
<td width=90%><font  face="標楷體" size="4" >
《經史講義．卷一○．書經．清．秦蕙田．任賢勿貳去邪勿疑》：「夫賢者之事君也，議事則據理而不涉揣摩，奉職則秉法而不容假借。如事屬可行，縱破成例而不顧；如不可行，雖違成命而不辭。處唯唯諾諾之中，獨有謇謇諤諤之概，而奸邪之人惡其不便已也。」</font></td></tr>

<tr><td valign="top" width=5% align="right"><font face="標楷體" size="4"></font></td>
<td valign="top" width=5% align="right">07.</td>
<td width=90%><font  face="標楷體" size="4" >
《醒世恆言．卷二．三孝廉讓產立高名》：「他思念父母面上，一體同氣，聽其教誨，唯唯諾諾，並不違拗，豈不是孝？」</font></td></tr>

</table></center>
</body></html>
