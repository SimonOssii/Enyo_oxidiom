
<html>
<head>
<title>教育部成語典--疾風勁草</title>
</head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>

<p>
<a name="書證">　</a>
◣<font size=5>書證<font size=4>◥
<p>
<center><table border=0 width=100%>

<tr><td valign="top" width=5% align="right"><font face="標楷體" size="4"></font></td>
<td valign="top" width=5% align="right">01.</td>
<td width=90%><font  face="標楷體" size="4" >
《周書．卷三四．裴寬列傳》：「太祖顧謂諸公曰：『被堅執銳，或有其人，疾風勁草，歲寒方驗。裴長寬為高澄如此厚遇，乃能冒死歸我。』」
</td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">02.</td>
<td width=90%><font  face="標楷體" size="4" >
《隋書．卷四一．高熲等傳》：「史臣曰：『……君邪而不能正言，國亡而情均眾庶。予違汝弼，徒聞其語，疾風勁草，未見其人。禮命闕於興王，抑亦此之由也。』」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">03.</td>
<td width=90%><font  face="標楷體" size="4" >
唐．吳兢《貞觀政要．卷五．忠義》：「隋故鷹擊郎將堯君素，往在大業，受任河東，固守忠義，克終臣節。雖桀犬吠堯，有乖倒戈之志，疾風勁草，實表歲寒之心。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">04.</td>
<td width=90%><font  face="標楷體" size="4" >
《舊唐書．卷二．太宗本紀上》：「天地定位，君臣之義以彰；卑高既陳，人倫之道斯著。是用篤厚風俗，化成天下。雖復時經治亂，主或昏明，疾風勁草，芬芳無絕，剖心焚體，赴蹈如歸。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">05.</td>
<td width=90%><font  face="標楷體" size="4" >
《元史．卷一九七．孝友列傳一．趙一德》：「太夫人勞一德曰：『當吏籍吾家時，親戚不相顧，汝獨冒險以白吾枉，疾風勁草，於汝見之。令吾家業既喪而復存者，皆汝力也，吾何以報汝？』因分美田廬遺之。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">06.</td>
<td width=90%><font  face="標楷體" size="4" >
清．王士禎《池北偶談．卷九．談獻五．蘇汝霖陳光龍》：「間關賊中，百折不回，乃心王室，如提學道僉事蘇公汝霖、平樂縣知縣陳公光龍，亦疾風勁草也。」</font></td></tr>

</table></center>
</body></html>
