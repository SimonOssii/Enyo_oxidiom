
<html>
<head>
<title>教育部成語典--揠苗助長</title>
</head>

<body background="../picture/mapbg4.jpg" text="#006644" link="#692a00" vlink="#999900" alink="#3366CC" bgproperties="fixed"><font face="標楷體" size=4>
<p>
<a name="書證">　</a>
◣<font size=5>書證<font size=4>◥
<p>
<center><table border=0 width=100%>
<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">01.</td>
<td width=90%><font  face="標楷體" size="4" >
宋．林之奇〈君心論〉：「一暴十寒，物未有能生者；揠苗助長，無乃速其槁歟！」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">02.</td>
<td width=90%><font  face="標楷體" size="4" >
宋．朱熹《晦菴集．卷四○．書．答何叔京》：「夫天下豈有一向外馳，無可據守之敬哉？必如所論，則所以存夫根本者，不免著意安排揠苗助長之患，否則雖曰存之，亦且若存若亡，莫知其鄉而不自覺矣。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">03.</td>
<td width=90%><font  face="標楷體" size="4" >
宋．呂本中《紫微雜說》：「學問功夫，全在浹洽涵養蘊蓄之久，左右採擇，一旦冰釋理順，自然逄原（逢源）矣。非如世人強襲取之，揠苗助長，苦心極力，卒無所得也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">04.</td>
<td width=90%><font  face="標楷體" size="4" >
宋．楊枋〈與子姪言浩氣章〉：「孟子只說『我善養吾浩然之氣』，則善養只是涵養、培養、存養。如下文『必有事焉而勿正，勿忘，勿助長』，便是如揠苗助長，便不善養耳。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">05.</td>
<td width=90%><font  face="標楷體" size="4" >
宋．李綱〈種花說〉：「夫花之榮枯代謝乎，萬物皆備于我，反身而誠，不以人滅。擇其善而固執之，則仁義禮智之端油然生矣。彼揠苗助長，一日暴之、十日寒之者，未有能生之者也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">06.</td>
<td width=90%><font  face="標楷體" size="4" >
宋．毛登龍〈盡心知性存養如何〉：「吾於知覺者而盡其心，固可以詣其安安之地，然出入無時則遷矣。吾於純粹者而知其性，固可以全其生生之妙，然揠苗助長則斲矣。又何以存之、養之哉？」
</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">07.</td>
<td width=90%><font  face="標楷體" size="4" >
元．胡祗遹〈恒齋記為醫者宋和之作〉：「人肖天地厲生，然而動輒悖德，悖德則且不能悠久者，意必固我以賊之，揠苗助長以害之，異常出奇以擾之。惟寧靜沖淡，不務外、不矜誇，中道而行，其庶幾焉！」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">08.</td>
<td width=90%><font  face="標楷體" size="4" >
元．胡炳文〈純正蒙求序〉：「童則有知矣，有知則求所以養之矣。養也者，不揠苗助長者也。養而正者，不以稂莠害嘉榖者也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">09.</td>
<td width=90%><font  face="標楷體" size="4" >
元．王義山《稼村類<img src="../../mandarin/wordpicture/9159.jpg" align="middle">．卷一八．講義．豐水有芑武豈不仕貽厥孫謀以燕翼子》：「毋稂莠其志以傷此芑，毋荒落其學以戕此芑，毋揠苗助長以賊此芑，將見豐水人材之盛，不專美於周矣。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">10.</td>
<td width=90%><font  face="標楷體" size="4" >
明．吳寬〈心耕記〉：「夫孟子以農為喻者尚有之。揠苗助長，心不忘乎集義之戒也；舍己芸人，心不廢乎自修之訓也。」</font></td></tr>

<tr><td  valign="top" width=5% align="right"><font face="標楷體" size="4"></font></td>
<td valign="top" width=5% align="right">11.</td>
<td width=90%><font  face="標楷體" size="4" >
明．高濂《遵生八牋．卷一○．修幻章》：「蓋佛法季運，世皆以存神運氣、揠苗助長之說，指為教外別傳。」</font></td></tr>

</table></center>
</body></html>
